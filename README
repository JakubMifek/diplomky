Šablona pro sazbu bakalářské práce v LaTeXu
Vytvořil Martin Mareš <mj@ucw.cz> roku 2011, aktualizováno 2015
Tento balík souborů je povoleno libovolně šířit, používat a upravovat.
Pokud máte jakékoliv připomínky nebo návrhy na vylepšení, dejte mi prosím vědět.
--------------------------------------------------------------------------------

Šablona existuje ve dvou verzích -- české (adresář cs) a anglické (en).

Povinné náležitosti úpravy bakalářských prací jsou dány směrnicí děkana
č. 1/2015. Mimo to existují ještě další doporučení -- ta najdete v souboru
bp_uprava.pdf. Tento formát pro LaTeX se jimi řídí a snaží se důležité věci
připomínat komentáři. Přesto si ale celá pravidla přečtěte -- například
úprava desek práce je popsána pouze tam.

Pokud LaTeX ještě neznáte, na webu naleznete mnoho úvodních textů.
Mně se nejvíce osvědčil http://en.wikibooks.org/wiki/LaTeX. Pár poznámek
k TeXové sazbě najdete také zde v souboru ukazka.tex.

Základní nastavení sazby naleznete v souboru prace.tex, ten se také
odkazuje na ostatní soubory s jednotlivými kapitolami práce. Pečlivě
si hlavní soubor přečtěte a doplňte všechny chybějící údaje.

Pokud pracujete na Unixovém systému, může se vám hodit ukázkový Makefile --
stačí spustit program "make" a ten už se postará o přeložení všech souborů
TeXem.

Práci je potřeba kompilovat pdfLaTeXem, starý způsob generování PDF přes
DVI a PostScript již není podporován.

Další materiály o psaní bakalářských prací a odborných textů vůbec najdete
na http://mj.ucw.cz/vyuka/bc/.

--------------------------------------------------------------------------------

Zásadní změny oproti verzi z roku 2011
~~~~~~~~~~~~~~~~~~~~~~~~~~~~~~~~~~~~~~

 - Již pro českou sazbu nepoužíváme starý csLaTeX, nýbrž Babel.
   Stále ale využíváme tradiční CS-fonty, neboť mají hezčí akcenty.

 - PDF generujeme přímo pomocí pdfTeXu, stará oklika přes DVI a PS
   už snad není na žádné aktuální instalaci TeXu potřeba.

 - Všechny údaje o práci se nyní definují jako makra v hlavním souboru
   a automaticky se dosazují na všechna relevantní místa.
